# HMO

Šta je sve može da bude optimizacija?

Prva ideja kada pomislimo na ovaj 
termin jeste traženje najmanje ili 
najveće vrednosti. Osim ovih ciljeva,
možemo imati i razne druge ciljeve:
* najbrže/najsporije
* najjeftinije/najskupje
* najsličnije
* najpreciznije
* najmanja površina
* ...

U svakom trenutku života, mi vršimo 
nekakvu optimizaciju.

Cilj je poboljšanje performansi kako bi
došli do idealnih performansi ili 
performansi koje se dalje ne mogu 
poboljšati jer to nije moguće zbog 
nametnutih ograničenja.


U industriji se stalno koristi nekakva 
optimicazija, npr. pri:
* planiranju
* raspodeli resursa
* pravljenju rasporeda
* donošenju odluka
* odabiru parametara modela


---

Optimizacija je počela da se razvija u 
oblasti ekonomije poslovanja. 

Cilj tih optimizacija je povećanje 
zarade ili smanjenje gubitaka.


---

Proces optimizacije predstavlja 
situaciju izbora jedne mogućnosti u 
cilju ostvarenja maskimalne dobiti.


Sa matematičkog stanovišta, to znači da
se pronalazi minimum ili maksimum neke 
funkcije, za koju vrednosti funckija
dostiže svoj optimum.

Pronalaženjem tačke u kojoj je vrednost
prvog izvoda jednaka 0 nalazimo i 
optimum. 

Problem sa ovim pristupom je to što
pronalaženje ove tačke može biti
komplikovano i dugotrajno. Takođe,
takve funkcije u realnosti možda ne 
mogu analitički da se opišu.


Kada problem ne može da se reši 
klasičnim metodama, onda se pribegava
heurističkim metodama koje ne daju 
pravi odgovor, ali daju dovoljno
prihvatljiv odgovor za dato vreme
pretrage kojim se raspolaže.


---

Primeri:
* raspoređivanje fabrika tako da vreme
  čekanja i troškovi budu najmanji
* raspoređivanje skladišta tako da vreme
  isporuke kupcima bude najmanje
* TSP - mnogi problemi se mogu    
        modelirati kao problem 
        trgovačkog putnika
        (npr. optimizacija robotske
        ruke koja buši rupe)
* konstrukcija mosta tako da izdrži što
  veći teret
* problem pakovanja - prevozimo svoje
  stvari iz više puta tako da smanjimo 
  broj prevoza (vraćanja). Na njega 
  se svode mnogi konkretni problemi.

  Može biti:
  - jednodimenzioni: 
    sečenje kabla
  - dvodimenzioni: 
    sečenje iverice (treća dim. se 
    ignoriše)
  - trodimenzioni: primer sa prevozom stvari
 
  Drugi tip ovog problema jeste problem
  ranca, npr. kamion koji ima 
  ograničenje na masu sadržaja pa je 
  cilj izabrati najvrednije objekte u 
  okviru tog ogrnaičenja
* dizajn, npr. dizajn krila aviona tako
  da dizajn bude optimalan (npr. 
  najmanja težina)
* trgovina hartija od vrednosti 
  (kreiranja plana trgovine)

---

Jedna od bitnih oblasti jeste oblast
Job Shop Scheduling. Predstavlja 
raspoređivanje poslova na mašinama u
fabrici kako bi se optimizovala 
proizvodnja.


Proizvod tokom svog nastanka prolazi
kroz više mašina. U tom procesu je bitno
kojim redosledom različite vrste 
proizvoda trebaju da zauzimaju različite
mašine, kao i koliko dugo vremena 
trebaju da provedu na nekoj mašini da bi
raspored bio optimalan.

Cilj je da se za što kraće vreme 
proizvede što veći deo proizvoda i da
mašine što manje budu neiskorišćene
(besposlene).

U ovaj proces se uključuje ljudski 
faktor, npr. prioritizacija na osnovu 
bitnosti klijenta / proizvoda, ...


Još jedan primer primene jeste
optimizacija u video igrama. Možemo
optimizovati snagu svoje vojske kroz
optimalan redosled njenog unapređivanja.


## Tipovi optimizacionih problema

Optimizacioni modeli mogu biti
* modeli matematičkog programiranja
  - kontinualni
  - celobrojni
    * linearni
      - linearno programiranje
      - linearno celobrojno programiranje
    * nelinearni
      - nelinearno kontinualno
        * konveksni kvadratni
        * nelinearno konveksni
  - kombinovani
* kombinatorne optimizacije
* modeli zadovoljavanja ograničenja
* neanalitički modeli


### Kombinatorni optimizacioni problemi

Problemi koji imaju konačno mnogo 
diskretnih rešenja.

Cilj je pronaći najbolju konfiguraciju 
konačnog skupa mogućnosti.

TSP može biti problem ovog tipa.


### Problemi koji imaju realne brojeve kao rešenje

Primer: 
* određivanje dimenzija broda
* određivanje optimalne smešte pri
  kuvanju


### Optimizacija bazirana na simulaciji

Kvalitet dobijenog rešenja se ocenjuje
kroz proces simulacije.

Najčešće se koristi pri optimizaciji
parametara nekog matematičkog modela.

Pokušavamo da nađemo model koji daje
najsličnije ponašanje realnom sistemu
koji modelira.

Razlika se meri tako što se u realnom
sistemu za određene ulaze dobijaju
određeni izlazi. Greška modela se 
poredi sa tim izlazima i onda se na
osnovu nje koriguju preporuku parametara.


U istraživanjima se najčešće kao
opzimizacioni algoritam koristi 
genetski algoritam koji se pokazao
kao jako dobar izbor za ovu
komponentu.

## Vokabular

**Ciljna funkcija (objective function)**
je funkcija koju želimo da minimizujemo
ili maksimizujemo.

Ono što se menja jesu **varijable odluke
(decision variables)**.

**Ograničenja (constraints)** su 
vrednosti o kojima treba voditi računa 
pri optimizaciji.

Ograničenja se najčešće zapisuju u obliku nejednakosti.

Ova tri pojma čine definiciju 
optimizacionog problema (optimization
problem).


Za rešavanje optimizacionog problema se
koristi optimizacioni algoritam 
(optimizational algorithm).


## Opisi termina

Ciljna funkcija predstavlja vrednost koju želimo da optimizujemo.

Kao cilj se postavlja zadatak da vrednost bude što:
* manja,
* veća, ili što
* bliža nekoj unapred definisanoj vrednosti (mininum razlike)


Varijable odluke su ulazi koji se menjaju tokom optimizacije. 
Te promene se vrše radi pronalaženja boljeg rešenja.


Ciljna funkcija može da zavisi od jedne ili više varijabli odluke.


Za svaku od promenljivih moramo da znamo koji su njihovi domeni, tj.
donja i gornja granica.


Ograničenja dodatno smanjuju prostor pretrage jer definišu pod kojim
okolnostima mogu da se iskombinuju varijable odluke.


Optimization problem **NE TREBA** prevoditi kao "optimizacija problema".
Takav prevod može da se tumači kao prilagođavanje samog problema, npr. za
nekoga ko treba da ga reši, a ne kao pronalaženje najoptimalnijeg rešenja.



## Korisni linkovi

* https://en.wikipedia.org/wiki/Heuristic_(computer_science)


## Sumirano

Pri rešavanju problema, pokušavamo da nađemo najbolje rešenje (ekstremumi). To nije uvek lako, pa u tim komplikovanim
situacijama pribegavamo heuristikama. One ne nalaze idealno i precizno rešenje, ali za mnogo kraće vreme
nalaze rešenje koje nam je prihvatljivo.